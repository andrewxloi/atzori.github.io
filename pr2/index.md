---
layout: page
title: Esame PR2 2014
---

Esame PR2 2014
=================

L'esame di PR2 è suddiviso in 3 prove (tra parentesi il peso di ciascuna prova nel voto finale):

 - teoria (35%)
 - pratica (55%)
 - progetto (10%)

Teoria e Pratica
----------------
Agli appelli (o con i preesami) è possibile sostenere Teoria e Pratica. Entrambe le prove vertono su tutto il programma.
La teoria consiste solitamente in 15 domande Vero/Falso/Non so: ad ogni risposta corretta vengono assegnati 2 punti; 0 punti se la risposta è sbagliata; 1 punto per la risposta Non so.
La prova di teoria si considera superata se il voto è almeno 18 e le risposte corrette sono almeno 8; entrambi i requisiti devono essere veri per superare la prova.
La prova pratica può essere sostenuta solo da chi ha superato la prova di teoria. Viene svolta immediatamente dopo la prova di teoria, nello stesso appello, e consiste nello sviluppo di classi Java che rispettino determinate specifiche, solitamente descritte tramite un Test (JUnit4 o tramite assert).
La prova pratica si considera superata se il voto è almeno 18/30.

Progetto
--------
Si può scegliere tra progetto _standard_ e progetto _impossibile_.
Deve essere svolto preferibilmente da gruppi di 3-5 persone, da formarsi autonomamente e da comunicare prontamente al docente.
L'elaborato puo' essere consegnato 3 giorni prima dell'appello per poter essere valutato per quell'appello.
Ad esempio, se si desidera consegnare a luglio, sarà necessario consegnare entro il 12/7 (essendo l'appello il 15/7).
La consegna consiste nell'invio, tramite mail al docente, di un link al progetto github (eventualmente bitbucket) che si desidera sia valutato. 


### Bonus progetti
I progetti verranno valutati 20% anziche 10% nei seguenti casi (bonus progetto):

 - progetto standard consegnato entro luglio (12/7) ed il progetto e' stato svolto in gruppo
 - progetto impossibile entro settembre (13/9) ed il progetto è stato svolto da almeno 2 persone

In casi eccezionali (lavoratori fuori sede o altri casi sempre da concordare preventivamente col docente), il bonus sara' assegnato anche ai progetti svolti singolarmente.


Appelli 2014
--------
Gli appelli sono presenti su [ESSE3](https://webstudenti.unica.it/) (verificare la correttezza delle date):

 - 13/6
 - 30/6
 - 15/7
 - 16/9
 - 1 appello a gennaio ed uno a febbraio (da definire)
 

 
