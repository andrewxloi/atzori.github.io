---
layout: page
title: Esame PR2 2014
---

Esame PR2 2014
=================

**NOTA: per le modalità d'esame dell'anno accademico 2014/2015 fare riferimento all'[apposita pagina di descrizione](esame2015)**

L'esame di PR2 è suddiviso in 3 prove (tra parentesi il peso di ciascuna prova nel voto finale):

 - teoria (35%)
 - pratica (55%)
 - progetto (10%; oppure 20% con bonus progetto - vedi sotto)

Per le prove è necessario essere muniti di libretto universitario con foto o documento d'identità, ed avere un account valido su [moodle2.unica.it](http://moodle2.unica.it).

Teoria e Pratica
----------------
Agli appelli (o con i preesami) è possibile sostenere Teoria e Pratica. Entrambe le prove vertono su tutto il programma.
La teoria consiste solitamente in 15 domande Vero/Falso/Non so: ad ogni risposta corretta vengono assegnati 2 punti; 0 punti se la risposta è sbagliata; 1 punto per la risposta Non so. Non è possibile consultare materiale didattico, libri o appunti.
La prova di teoria si considera superata se il voto è almeno 18 e le risposte corrette sono almeno 8; entrambi i requisiti devono essere veri per superare la prova.
La prova pratica può essere sostenuta solo da chi ha superato la prova di teoria. Viene svolta immediatamente dopo la prova di teoria, nello stesso appello, e consiste nello sviluppo di classi Java che rispettino determinate specifiche, solitamente descritte tramite un Test (JUnit4 o tramite assert). Salvo diversa indicazione, si dovrà utilizzare gedit e si potrà accedere alle API online di Oracle Java ed al libro di testo su JavaFX2. Nessun altro materiale dovrà essere utilizzato.
La prova pratica si considera superata se il voto è almeno 18/30.

### Preesami
Chi ha sostenuto il primo preesame (10/4), anche se non superato, potra' sostenere il secondo preesame (6/6).
Sara' necessario iscriversi al primo appello disponibile (13/6) entro il 31 Maggio.
La media dei due preesami, o il voto del secondo preesame (se maggiore) saranno utilizzati come voto per la prova di teoria/pratica.


Progetto
--------
_Nota: La prova progettuale è facoltativa. Per chi non intende consegnare, il progetto verrà valutato 0 (zero) con un peso del 10% (peso standard del progetto). Di conseguenza per superare PR2 con 18/30 sarà necessario prendere almeno 18/90*100 = 20 di media alle prove di teoria e pratica_
Si può scegliere tra progetto _standard_ e progetto _impossibile_. 
Deve essere svolto preferibilmente da gruppi di 3-5 persone, da formarsi autonomamente e da comunicare prontamente al docente.
L'elaborato deve essere consegnato 3 giorni prima dell'appello per poter essere valutato per quell'appello.
Ad esempio, se si desidera consegnare a luglio, sarà necessario consegnare entro il 12/7 (essendo l'appello il 15/7).
La consegna consiste nell'invio, tramite mail al docente, di un commit progetto github (eventualmente bitbucket) che si desidera sia valutato. La storia dei commit devono mostrare, anche con i commenti, lo sviluppo del progetto.
Il file README.md di almeno 5k caratteri dovrà contenere un commento al progetto, in cui vengono descritti i dettagli tecnici che il gruppo ritiene rilevanti, anche al fine del suo utilizzo.


### Bonus progetto
I progetti verranno valutati 20% anziche 10% solo per gli studenti che superano le prove di teoria e pratica entro luglio e che ricadono i uno dei seguenti casi (bonus progetto):

 - progetto standard consegnato entro luglio (12/7) ed il progetto e' stato svolto in gruppo
 - progetto impossibile entro settembre (13/9) ed il progetto è stato svolto da almeno 2 persone

In casi eccezionali (lavoratori fuori sede o altri casi sempre da concordare preventivamente col docente), il bonus sara' assegnato anche ai progetti svolti singolarmente.

### Progetto standard
Una descrizione del progetto standard (Gioco 2048) è disponibile in [questa pagina](/pr2/progetto2048).

### Progetto impossibile
Il progetto impossibile riguarda l'estensione delle funzionalità del progetto opensource [Apache Jena](http://jena.apache.org/) tramite lo sviluppo di una estensione del linguaggio che faccia uso di librerie Java esterne (es. Google Drive, Twitter, ecc.) utilizzando le [Magic Properties](http://jena.apache.org/documentation/query/extension.html#property-functions) a scelta del gruppo.
Il progetto può anche essere svolto singolarmente (bonus non garantito).
Maggiori dettagli disponibili per gli studenti interessati. 


Appelli 2014
------------
Gli appelli sono presenti su [ESSE3](https://webstudenti.unica.it/) (verificare la correttezza delle date):

 - 13/6
 - 30/6
 - 15/7
 - 16/9
 - 1 appello a gennaio ed uno a febbraio (da definire)
 

 
