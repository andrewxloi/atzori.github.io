---
layout: page
title: Esame PR2 2015
---

Esame PR2 2015
=================
_Nota: le modalità di esame e le regole descritte in questa pagina si riferiscono solo all'anno accademico 2014/2015._

L'esame di PR2 è suddiviso in 3 prove (tra parentesi il peso di ciascuna prova nel voto finale):

 - progetto (10%)
 - teoria (35%)
 - pratica (55%)

Per presentarsi agli appelli è necessario:
 1. registrarsi per tempo all'appello desiderato sul sistema [ESSE3](https://webstudenti.unica.it/);
 2. presentarsi all'appello muniti di _libretto universitario con foto_ o _documento d'identità con foto_;
 3. avere un account valido e funzionante su [moodle2.unica.it](http://moodle2.unica.it).

Progetto
--------
Salvo casi particolari da concordare col docente, la prova progettuale è svolta in gruppi di 2 persone o singolarmente.
Chi ha già superato la prova progettuale _nell'anno accademico precedente_ può contattare il docente e considerare il voto già assegnato.
L'elaborato deve essere svolto e consegnato 3 giorni prima dell'appello a cui si intende partecipare per la prova di teoria/pratica.
La prova progettuale va quindi consegnata prima di sostenere le prove di teoria/pratica, ad eccezione di chi si iscrive 
e supera le prove di teoria/pratica a Giugno; in quest'ultimo caso il progetto andrà consegnato e superato 3 giorni prima dell'appello di Luglio.

I dettagli sulle specifiche della prova progettuale sono disponibili nella [pagina dedicata al progetto](progetto2015). 


Teoria e Pratica
----------------
Agli appelli è possibile sostenere teoria e pratica. Entrambe le prove vertono su tutto il programma.
La _prova di teoria_ consiste solitamente in 15 domande Vero/Falso: ad ogni risposta corretta vengono assegnati 2 punti; 0 punti se la risposta è sbagliata. 
Non è possibile consultare materiale didattico, libri o appunti.
La prova di teoria si considera superata se il voto è almeno 18.

**La _prova pratica_ può essere sostenuta solo da chi ha superato la prova di teoria.** 
Viene svolta immediatamente dopo la prova di teoria, nello stesso appello, e consiste nello sviluppo di classi Java che rispettino determinate specifiche, solitamente descritte tramite un Test (JUnit4 o tramite assert). Salvo diversa indicazione, si dovrà utilizzare gedit e si potrà accedere alle API online di Oracle Java ed al libro di testo su JavaFX. Nessun altro materiale dovrà essere utilizzato.
La prova pratica si considera superata se il voto è almeno 18/30.


### Bonus velocità
Chi supererà tutte le prove entro l'appello di luglio avrà diritto a 2 punti bonus da sommarsi al voto ottenuto alle prove.

### Bonus esercitazioni
Durante il corso vengono svolte 4 esercitazioni bonus, valutate, che in base al voto danno diritto fino ad un massimo di 2 punti bonus da sommarsi al voto ottenuto alle prove.

Appelli AA 2014/2015
------------
Gli appelli sono presenti su [ESSE3](https://webstudenti.unica.it/).
 
